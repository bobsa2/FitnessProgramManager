Fitness Program Manager : Документация


1. Описание на проекта
Fitness Program Manager е уеб приложение, разработено с ASP.NET Core и Razor Pages. ASP.NET Core е модерен, бърз и крос-платформен фреймуърк за разработка на уеб приложения, който предоставя изключителна производителност и гъвкавост. С него разработчиците могат да създават уеб приложения, които работят на различни операционни системи като Windows, Linux и macOS.
Razor Pages е част от ASP.NET Core, които предоставят прост и ефективен начин за изграждане на динамични уеб страници. Всяка страница е базирана на шаблон (Razor) и C# код, което улеснява разделянето на логиката от визуализацията. Това прави Razor Pages лесен за разбиране и управление, подходящ както за малки, така и за по-големи уеб проекти. Приложението включва следните функционалности:
•	Добавяне на фитнес програма: Потребителят може да създаде нова програма, като въведе име, тип, продължителност и ниво на трудност.
•	Редактиране на фитнес програма: Програмите могат да се променят, ако се налага актуализиране на информацията.
•	Изтриване на фитнес програма: Потребителят може да премахне фитнес програма от списъка.
•	Преглед на детайли: Потребителят може да види подробна информация за всяка програма.
•	Функционалност за търсене: Потребителят може да търси фитнес програми по име.
•	Сортиране на програми: Възможност за сортиране по име и тип на програмата.
•	Оценяване на програми: Потребителите могат да оценяват програми и да виждат средната оценка.
________________________________________
2. Ръководство на потребителя
Главна страница
На главната страница на приложението се показва заглавие и кратко описание на функционалностите. За навигация потребителят може да използва менюто в горната част на страницата.
Списък на фитнес програми
На страницата "Fitness Program Manager" потребителят вижда списък с всички създадени фитнес програми. За всяка програма се показват името, типът, продължителността (в седмици) и нивото на трудност. Потребителят може да:
•	Натисне бутон "Create New Fitness Program" за създаване на нова програма.
•	Използва търсачката за филтриране на програми по име.
•	Натисне на заглавията на колоните за сортиране на програмите по име, тип на програмата
Създаване на фитнес програма
Потребителят може да натисне бутона "Create New Fitness Program", след което се показва форма, в която да въведе информацията за новата програма (име, тип, продължителност, ниво на трудност). След въвеждане на информацията, натиска "Create", за да добави програмата.
Редактиране и изтриване на програми
За всяка програма има възможност за редактиране чрез бутон "Edit". Потребителят може да актуализира данните на програмата и да запази промените. За да изтрие програма, потребителят натиска бутона "Delete" и потвърждава изтриването.
Преглед на детайли
Потребителят може да натисне бутон "Details", за да види подробности за избраната програма, включително името, типа, продължителността и нивото на трудност.
Оценяване на програми
Потребителят може да избере оценка (от 1 до 5) за всяка програма и да натисне бутон "Rate", след което средната оценка се актуализира.
________________________________________
3. Описание на базата данни
Базата данни съдържа следната основна таблица:
Таблица: FitnessProgram
Поле	Тип	Описание
Id	int	Уникален идентификатор на програмата.
Name	nvarchar	Името на фитнес програмата.
Type	nvarchar	Тип на програмата (например "Cardio", "Strength").
DurationInWeeks	int	Продължителност на програмата в седмици.
DifficultyLevel	nvarchar	Ниво на трудност (например "Beginner", "Advanced").
TotalRating	int	Общо събрани точки от всички оценки.
RatingCount	int	Брой направени оценки за програмата.

•	TotalRating и RatingCount се използват за изчисляване на средната оценка на всяка програма.
________________________________________
4. Описание на външни компоненти
Проектът използва следните външни компоненти:
•	Entity Framework Core: Използва се за достъп до базата данни, създаване и управление на таблиците и извършване на CRUD операции.
•	Bootstrap: Използва се за стилизиране на интерфейса, осигурява готови компоненти като навигационна лента, бутони и формуляри.
•	Bootswatch (Flatly): Bootstrap тема за по-привлекателен потребителски интерфейс.

